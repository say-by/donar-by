## Пра Мову прафесіі і для чаго патрэбныя агучванні

Праект [say.by «Мова прафесіі»] (https://say.by/pro) распрацоўваецца для навучання і трэніравання размовы ў прафесійных сферах. Мы хочам, каб вакол нас стала больш жывой беларускай мовы. Праходзячы курс для той ці іншай сферы, людзі будуць шмат слухаць і шмат гаварыць, а каб зрабіць заданні, нам патрэбная ваша дапамога з агучваннем. 

### Таксі - паездка

Словы і фразы, якія могуць спатрэбіцца ў размове з кіроўцам ці з пасажырам на працягу паездкі ў таксі. Кіроўца  – чалавек, які сядзіць за рулём. Калі вы маеце цяжкую валізу, то можна папрасіць яго адчыніць багажнік. Падчас паездкі варта прышпіліцца рамнём бяспекі і не адцягваць увагу кіроўцы.
