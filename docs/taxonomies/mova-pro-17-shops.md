## Пра Мову прафесіі і для чаго патрэбныя агучванні

Праект [say.by «Мова прафесіі»](https://say.by/pro) распрацоўваецца для навучання і трэніравання размовы ў прафесійных сферах. Мы хочам, каб вакол нас стала больш жывой беларускай мовы. Праходзячы курс для той ці іншай сферы, людзі будуць шмат слухаць і шмат гаварыць, а каб зрабіць заданні, нам патрэбная ваша дапамога з агучваннем. 

### Крамы
    
Гэты модуль пра тое, як па-беларуску камунікаваць з пакупнікамі і кліентамі ў крамах.

У крамах мы можам разлічвацца карткай і наяўнымі. Словы “наяўныя” і “гатоўка” — сінонімы. Калі мы заплацілі наяўнымі больш, чым трэба, нам вяртаецца рэшта.

Кошты звычайна пішуцца на цэтліках альбо цэнніках. Па коштах мы глядзім, дарагі тавар ці танны. Мармуровая ялавічына — досыць дарагое мяса, а вось сланечнікавы алей таннейшы за аліўкавы.
