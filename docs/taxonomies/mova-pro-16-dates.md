## Пра Мову прафесіі і для чаго патрэбныя агучванні

Праект [say.by «Мова прафесіі»](https://say.by/pro) распрацоўваецца для навучання і трэніравання размовы ў прафесійных сферах. Мы хочам, каб вакол нас стала больш жывой беларускай мовы. Праходзячы курс для той ці іншай сферы, людзі будуць шмат слухаць і шмат гаварыць, а каб зрабіць заданні, нам патрэбная ваша дапамога з агучваннем. 

### Вымярэнне часу
    
Гэты модуль прысвечаны таму, як правільна ўжываць даты і іншыя часавыя паняцці па-беларуску.

У тыдні 7 дзён і па-беларуску яны называюцца так: панядз**е**лак, аўт**о**рак, серад**а**, чацв**е**р, п**я**тніца, суб**о**та, нядз**е**ля.

У годзе дванаццаць месяцаў. Гэта студзень, люты, сакавік, красавік, май (можа быць варыянт “травень”), чэрвень, ліпень, жнівень, верасень, кастрычнік, лістапад, снежань.

Неўзаб**а**ве — гэта “ў хуткім часе”.

C**ё**лета значыць “у гэтым годзе”.

Л**е**тась значыць "у мінулым годзе", "год таму".

Пазал**е**тась — гэта два гады таму.

Напяр**э**дадні значыць “перад нейкай падзеяй”.

Нал**е**та — “у наступным годзе”.
